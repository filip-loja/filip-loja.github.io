---
title: Spätné prehrávanie
layout: layout_blog.liquid
date: '2019-03-02'
active_id: 4
---

Najjednoduchším spôsobom ako vizualizovať namerané dáta pre jedného používateľa je spätne si prehrať pohyby jeho očí počas celého testovania. Tento spôsob je však veľmi časovo náročný a vzniknutú vizualizáciu nie je možné prezentovať v podobe statického obrázka. Tento prístup však môže byť výhodný, pokiaľ sa chceme po skončení experimentu od používateľa dozvedieť, prečo sa na stránke pozeral práve na tie miesta, kam sa pozeral. Pre používateľa môže byť totiž ťažké popisovať každý svoj krok priamo počas experimentu, ak musí vykonať ťažšiu úlohu náročnejšiu na premýšľanie a práve spätné prehratie si svojich krokov mu môže pomôcť, aby následne svoje rozhodnutia spätne zdôvodnil.