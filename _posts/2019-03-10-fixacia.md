---
title: Fixácia
layout: layout_blog.liquid
date: '2019-03-10'
active_id: 4
---

Pod fixáciou (anglicky fixation) si môžeme zjednodušene predstaviť pauzu v pohybe očí, kedy sa používateľov zrak ustálil nad nejakým, pre používateľa zaujímavým vizuálnym objektom. Jedná sa vlastne o agregáciu bodov pohľadu v nejakej oblasti a za nejaký čas.  Aby sme mohli hovoriť o fixácií, používateľ sa musí na daný vizuálny objekt pozerať aspoň 100 milisekúnd.

![teplotna mapa](/public/img/fixation.png)

Počas fixácií dochádza k prijímaniu informácií. Hoci sa počas fixácie očná sietnica zastabilizuje nad určitou vizuálnou oblasťou, stále tu dochádza k jej miniatúrnym pohybom tzv. mikrosakádam. Je to dané fyziológiou ľudského oka. Ak by sa očná sietnica umelo zastabilizovala nad danou oblasťou, používateľovo videnie by sa stratilo približne do sekundy a vizuálnu scénu by vnímal ako prázdnu.