---
title: Sakáda
layout: layout_blog.liquid
date: '2019-03-09'
active_id: 4
---

Sakáda (anglicky saccade) je veľmi rýchly pohyb očí, ktorým používateľ premiestni svoj zrak na nové miesto vo vizuálnom prostredí, resp. premiestni svoj zrak z jednej fixácie na druhú. Sakáda je najrýchlejším typom pohybu, ktorý dokáže ľudské telo vykonať. Tento pohyb môže byť buď dobrovoľný alebo reflexívny, kedy používateľ premiestnil svoj zrak na iné miesto vplyvom cudzích vnemov. Dĺžka trvania sakády sa pohybuje v časovom rozpätí od 10 do 100 milisekúnd. Vzhľadom na veľmi krátke trvanie tohto pohybu, je používateľ počas neho v podstate slepý, aj keď si to samozrejme neuvedomuje. Toto platí pre sakády v hocijakom prostredí, či už používateľ prezerá webovú stránku alebo napr. číta knihu.