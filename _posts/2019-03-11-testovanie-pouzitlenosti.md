---
title: Testovanie použiteľnosti
layout: layout_blog.liquid
date: '2019-03-11'
active_id: 4
---

Testovanie použiteľnosti je technika, ktorú používame na ohodnotenie kvality akéhokoľvek produktu, v kontexte tejto práce webových stránok, tým že daný produkt testujeme na používateľoch, pre ktorých je primárne určený. Počas testovania určitého produktu sa vždy snažíme namerať a vyhodnotiť jeho celkový používateľský zážitok, resp. odhaliť chyby v jeho dizajne za účelom ich následného odstránenia. Existuje veľké množstvo metód, ktorými môžeme testovanie použiteľnosti vykonávať. Počas testovania určitého produktu môžeme napr. merať používateľove emócie, hladinu jeho stresu, akékoľvek iné fyziologické prejavy aj jeho pohľad. Aj keď nie každá metóda je vhodná na testovania všetkých typov produktov, všetky z nich nám poskytujú cenné informácie pri vyhodnocovaní celkového používateľského zážitku pre testovaný produkt.